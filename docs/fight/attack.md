# Проведення атаки

Незалежно від того, чи ти наносиш удар зброєю, стріляєш з лука або робиш кидок атаки для свого заклинання, будь-яка атака відбувається за простим принципом.<br/>
1. **Вибери ціль.** Вибери ціль в межах досяжності твоєї атаки: істоту, предмет або місце.
2. **Визнач модифікатори.** Майстер визначає, чи є у цілі укриття, і чи є у тебе перевага або перешкода до кидків атаки по ній. Крім того, заклинання, особливі уміння та інші ефекти можуть накладати бонуси чи штрафи до твого кидка атаки.
3. **Проведи атаку.** Ти робиш кидок атаки. Якщо вона попадає, ти робиш кидок ушкоджень, якщо тільки ця атака не підлягає під інші правила. Деякі атаки створюють особливі ефекти в додаток до ушкоджень або замість них. Якщо виникне питання, чи є те, що ти робиш, атакою, відповідь буде простою: якщо ти робиш кидок атаки, значить ти робиш атаку.

## КИДОК АТАКИ

Коли ти проводиш атаку, твій кидок атаки визначає, чи попала атака, чи промахнулася. Для здійснення кидка атаки кинь к20 і додай актуальні модифікатори. Якщо сума результату твого кидка і модифікаторів вища або дорівнює Класу Броні (КБ), або Ізворотливості (в залежності що від цього вище) цілі, то атака попадає. КБ та Ізворотливість персонажа визначається при створенні персонажа, а КБ чудовиськ вказані у їхніх блоках статистик.

### МОДИФІКАТОР КИДКА

Коли персонаж робить кидок атаки, з модифікаторів найчастіше використовується його модифікатор характеристики і його бонус майстерності. Якщо кидок атаки робить чудовисько, воно використовує модифікатор, зазначений у його блоці статистики.<br/>
**Модифікатор характеристики.** Для атак рукопашною зброєю використовується модифікатор Сили, а для атак далекобійною зброєю використовується модифікатор Спритності.  Деякі заклинання теж вимагають здійснення кидка атаки. <br/>
**Бонус майстерності.** Ти додаєш свій бонус майстерності до кидка атаки, коли робиш атаку зброєю, якою ти володієш.

### ВИПАДАННЯ «1» АБО «20»

Якщо при кидку атаки на к20 випало «20», то атака попадає по цілі незалежно від всіх модифікаторів, КБ та Ізворотливості цілі. Крім того, ця атака вважається критичним попаданням, що буде пояснено в частині [Критичні попадання](/docs/fight/damage-and-heal.md#crit).<br/>
Якщо при кидку атаки на к20 випало «1», то ця атака промахується незалежно від всіх модифікаторів і КО цілі.

## НЕВИДИМІ НАПАДНИКИ ТА ЦІЛІ

Учасники бою часто намагаються уникнути уваги ворогів, пересуваючись скритно, виконуючи заклинання і ховаючись в темряві.<br/>
Якщо ти атакуєш ціль, яку не бачиш, то ти отримуєш перешкоду на свій кидок атаки по ній. Це відноситься і до випадків, коли ти не знаєш місцезнаходження цілі, або у випадку, якщо ти чуєш ціль, але не бачиш її.<br/>
Якщо цілі не було в тому місці, яке ти атакував, то ти автоматично промахуєшся, але Майстер зазвичай просто говорить, що атака промахнулася, не повідомляючи, що цілі там не було.<br/>
Якщо істота тебе не бачить, то ти отримуєш перевагу на кидки атаки по ній. Якщо ти сховався (тебе не видно і не чутно), то при здійсненні атаки ти видаєш своє місце розташування, незалежно від того, чи попадає твоя атака, чи промахується.

## ДАЛЕКОБІЙНІ АТАКИ
Коли ти робиш далекобійну атаку, ти стріляєш з лука або арбалета, кидаєш ручну сокиру або запускаєш інший снаряд у ворога з відстані. Деякі монстри можуть стріляти шипами із хвоста. Багато заклинань теж включають в себе здійснення далекобійної атаки.

### ДИСТАНЦІЯ
Далекобійні атаки можна здійснювати тільки по цілях, які знаходяться в межах певної дистанції. Якщо у далекобійної атаки, наприклад, атаки заклинанням, вказана тільки одна дистанція, то ти не можеш атакувати ціль, яка знаходиться поза межами цієї дистанції.<br/>
У деяких далекобійних атак, наприклад, у пострілів з лука, вказані дві дистанції. Менше число — це оптимальна дистанція, а більше — максимальна дистанція. Кидок атаки відбувається з перешкодою, якщо ціль атаки знаходиться поза межами оптимальної дистанції. Ти не можеш атакувати ціль, яка знаходиться за межами максимальної дистанції атаки.

### ДАЛЕКОБІЙНІ АТАКИ В БЛИЖНЬОМУ БОЮ
Складно націлитись далекобійною атакою, якщо поряд з тобою стоїть ворог. Якщо ти робиш атаку далекобійною зброєю заклинанням або якимось іншим засобом, а в межах 1 метра від тебе знаходиться ворожа істота (і вона не є недієздатна), то твій кидок атаки відбувається з перешкодою.

### ВИСОТА/НИЗИНА МІЖ АТАКОЮ
На висоті легше цілитись, а на низині, навпаки, важче. Коли ти стріляєш на висоті, маєш перевагу до кидка, на низині - перешкоду. Якщо по якимось причинам в тебе вже є перевага, або перешкода - ти додаєш собі бонус +2 або штраф -2 відповідно. Висота, або низина вважається відстань більша, аніж висота істоти яка стріляє, та більше аніж висота істоти в яку стріляють.

## РУКОПАШНІ АТАКИ

Використовувані у близькому бою, рукопашні атаки дозволяють атакувати ворогів, які знаходяться в межах твоєї досяжності. Зазвичай рукопашна атака відбувається із затиснутою в руці зброєю, такою як меч, бойовий молот або сокира. Чудовиська здійснюють рукопашні атаки кігтями, рогами, іклами, щупальцями та іншими частинами тіла. Деякі заклинання теж включають в себе здійснення рукопашної атаки.<br/>
У більшості істот **досяжність** становить **1 метр**, тому при здійсненні рукопашної атаки вони можуть атакувати лише цілі, які знаходяться в межах 1 метра від них. Деякі істоти (зазвичай з розміром більше Середнього) мають рукопашні атаки з досяжністю більше 1 метра, що зазначено в їхньому описі.<br/>
При здійсненні рукопашної атаки замість удару зброєю ти можеш виконати **беззбройний удар**: це удар кулаком, ногою, головою чи іншим засобом (без використання
зброї). При попаданні, беззбройний удар наносить дробильні ушкодження сумою **твій модифікатор Сили (мінімум 0) + кубик, який залежить від Статури (мінімум 1к2, див табл. нижче)**.

| **Модифікатор** | **Кубик**  |
|-----------------|------------|
| +1              | 1к2        |
| +2              | 1к4        |
| +3              | 1к6        |
| +4              | 1к8        |
| +5              | 1к10       |
| +6              | 1к12       |
| +7              | 1к10 + 1к4 |
| +8              | 1к12 + 1к4 |
| +9              | 1к12 + 1к6 |
| +10             | 1к20       |

### СПРОВОКОВАНІ АТАКИ

У бою всі постійно чекають, коли ворог послабить пильність. У тебе не вийде спокійно ходити поруч з ворогами, оскільки це провокує їх на здійснення атак. Ти можеш здійснити спровоковану атаку, якщо ворожа істота, яку ти бачиш, покидає твою досяжність. Для цього ти реакцією робиш одну рукопашну атаку по істоті, яка спровокувала цю дію. Ця атака перериває пересування тієї істоти, відбуваючись якраз перед тим, як вона покине межі твоєї досяжності.<br/>
Ти можеш уникнути спровокованої атаки, скориставшись вчинком «Відхід». Ти також не провокуєш атак, якщо телепортуєшся, або хтось (або щось) пересуває тебе, не витрачаючи твоє пересування, вчинок чи реакцію. Наприклад, ти не провокуєш атаку, якщо вибух викинув тебе за межі досяжності ворога або сила тяжіння змусила впасти мимо ворога, який стоїть на узвишші.

### БІЙ ДВОМА ЗБРОЯМИ

Якщо ти носищ додаткову зброю в бою, то ти можеш нею атакувати в свій бонусний хід. Битися двума зброями неймовірно складно, тому ти отримуєш штраф -6 до основної зброї та -10 до додаткової. Ти можеш зменшити цей штраф декількома способами
 - Якщо твоя додаткова зброя має властивість "легка", то штраф зменшується на 2 для основної та додаткової зброї
 - Якщо ти маєш навичку Володіння додатковою зброєю, то штраф зменшується на 2 для основної, та на 6 до додаткової зброї

 | **Обставини**                                                     | **Основна зброя** | **Допоміжна зброя** |
|-------------------------------------------------------------------|-------------------|---------------------|
| Немає навички володіння двома зброями,<br/> допоміжна зброя не "легка" | -6                | -10                 |
| Немає навички володіння двома зброями,<br/> домоміжна зброя "легка"    | -4                | -8                  |
| Є навичка володіння двома зброями,<br/> допоміжна зброя не "легка"     | -2                | -2                  |
| Є навичка володіння двома зброями,<br/> допоміжна зброя "легка"        | 0                 | 0                   |

Якщо у будь-якої із цих зброй є властивість «метальна», ти можеш метнути її замість здійснення рукопашної атаки.

### ЗАХВАТ

Якщо ти хочеш схопити істоту та утримати її, ти можеш використати вчинок Атака для здійснення особливої рукопашної атаки — захвату. Якщо ти можеш здійснювати декілька атак вчинком Атака, то захват замінює одну з них.<br/>
Ціль твого захвату повинна бути не більша за одну категорію від тебе, і вона повинна знаходитися в межах твоєї досяжності. Використовуючи мінімум одну вільну руку, ти намагаєшся схопити ціль, здійснюючи перевірку захвату: перевірку Сили (Атлетики) протиставлену перевірці Сили (Атлетики) або Спритності (Акробатики) цілі (ціль сама обирає, яку характеристику використовувати). Якщо ти досягнеш успіху, ціль стає схоплена.<br/>
Ти досягаєш успіху автоматично, якщо ціль твого захвату недієздатна. В описі стану вказано, що саме його обриває, і ти в будь-який момент можеш відпустити ціль по власному бажанню (для цього не треба витрачати вчинок).<br/>
**Вивільнення від захвату.** Схоплена істота може намагатися вивільнитися. Для цього вона витрачає свій вчинок, щоб зробити перевірку Сили (Атлетики) або Спритності (Акробатики), протиставлену твоїй перевірці Сили (Атлетики).<br/>
**Пересування схопленої істоти.** Якщо ти пересуваєшся, ти можеш тягнути або нести схоплену істоту разом з собою, але при цьому твоя швидкість зменшується удвічі, якщо тільки істота не менша від тебе щонайменше на дві категорії.

### ПОШТОВХ

За допомогою вчинку Атака ти можеш зробити особливу рукопашну атаку, щоб збити ціль долілиць, або відштовхнути її від себе. Якщо ти можеш здійснювати декілька атак вчинком Атака, то атака поштовхом замінює одну з них.<br/>
Ціль твого поштовху повинна бути не більша, ніж на одну категорію від тебе, і вона повинна знаходитися в межах твоєї досяжності. Ти робиш перевірку Сили (Атлетики),протиставлену перевірці Сили (Атлетики) або Спритності (Акробатики) цілі (ціль сама вибирає, яку характеристику використовувати). Ти досягаєш успіху автоматично, якщо ціль твого поштовху недієздатна. Якщо ти досягнеш успіху, то ти або збиваєш ціль долілиць, або відштовхуєш її на кількість метрів, який визначається модифікатором Сили (мінімум 0).