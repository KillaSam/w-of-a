# Укриття

Стіни, дерева, істоти та інші перешкоди можуть надавати укриття в бою, ускладнюючи завдання тим, хто атакує. Ціль отримує переваги від укриття тільки від атак і ефектів, які направлені з протилежного боку укриття. Існує три ступені укриття. Якщо у цілі є кілька джерел укриття, застосовується тільки ефект найбільшого; ступені не комбінуються між собою. Наприклад, якщо ціль знаходиться позаду істоти, яка дає напів-укриття, і позаду стовбура дерева, який дає укриття на три чверті, то вона рахується в укритті на три чверті.<br/>
Ціль з ***напів-укриттям*** отримує бонус +2 до свого КО та кидків рятунку Спритності. Ціль отримує напів-укриття, якщо перешкода закриває як мінімум половину її тіла. Це може бути низька стіна, великий предмет меблів, вузький стовбур дерева або інша істота, як ворожа, так і дружня.<br/>
Ціль з ***укриттям на три чверті*** отримує бонус +5 до свого КО та кидків рятунку Спритності. Ціль отримує укриття на три чверті якщо перешкода закриває як мінімум три чверті її тіла. Це може бути опускна решітка, стрільниця в стіні або широкий стовбур дерева.<br/>
Ціль з ***повним укриттям*** не може бути прямою ціллю атак і заклинань, хоча деякі заклинання можуть захопити ціль областю свого ефекту. Ціль має повне укриття, якщо вона повністю знаходиться за перешкодою.
