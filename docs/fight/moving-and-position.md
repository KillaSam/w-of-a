# Пересування та позиція

У бою персонажі і чудовиська постійно рухаються, використовуючи пересування та позиціювання для отримання переваг.<br/>
У свій хід ти можеш здійснити пересування на відстань, яка не перевищує твою швидкість, використовуючи наведені тут правила. Твоє пересування може включати стрибки, лазіння і плавання. Ці різні варіанти пересування можна об’єднувати з ходьбою, або пересування повністю може складатися лише з них. Яким би чином ти не пересувався, ти завжди віднімаєш відстань усіх складових твого пересування від своєї швидкості, доки не закінчиш пересуватись.
<!-- Секція «Особливі види пересування» в розділі 8 описує правила стрибків, лазіння і плавання -->

## ПЕРЕРИВАННЯ ПЕРЕСУВАННЯ

Ти можеш переривати своє пересування у свій хід, розподіляючи свою швидкість до і після твоїх вчинків. Наприклад, якщо у тебе швидкість 6 метрів, ти можеш просунутись на 2 метри, здійснити вчинок, а потім просунутись ще на 4 метри.


**ПЕРЕСУВАННЯ МІЖ АТАКАМИ**<br/>
Якщо ти виконуєш вчинок, який дозволяє зробити більше однієї атаки зброєю, то ти можеш переривати своє пересування між цими атаками. Наприклад, боєць, який здатний
здійснювати дві атаки за рахунок уміння Додаткова атака, і який має швидкість 5 метрів, може просунутись на 2 метри, зробити атаку, просунутись ще на 3 метри, і атакувати ще раз.

**ВИКОРИСТАННЯ РІЗНИХ ШВИДКОСТЕЙ**<br/>
Якщо у тебе є кілька швидкостей, наприклад, швидкість ходьби і швидкість польоту, то ти можеш переключатися між ними під час свого пересування. При кожній зміні віднімай вже пройдену відстань від своєї нової швидкості. Різниця покаже, на скільки ще ти зможеш просунутись. Якщо результат дорівнює 0 або менше, ти не можеш використовувати цю нову швидкість під час поточного пересування.<br/>
Наприклад, якщо у тебе є швидкість ходьби 6 метрів і швидкість польоту 12 метрів за рахунок заклинання політ, то ти можеш пролетіти 4 метри, а потім пройти ще 2 метри,
потім знову піднятися в повітря і пролетіти ще 6 метрів.

## ВАЖКОПРОХІДНА МІСЦЕВІСТЬ

Битви рідко проходять у порожніх кімнатах (чи не так, Юра?) і на рівних полях. Часто тебе оточує щебінь, кущі та круті сходи, які можуть створювати важкопрохідну місцевість. Кожен метр пересування по важкопрохідній місцевості коштує 1 додатковий метр швидкості. Це правило діє, навіть якщо на одне і те ж місце впливають одразу кілька ефектів, які роблять його важкопрохідним, таких як зарослі, круті сходи, сніг або дрібне болото. Простір іншої істоти, як ворожої, так і дружньої, також вважається важкопрохідною місцевістю.

**ВЗАЄМОДІЯ З ПРЕДМЕТАМИ НАВКОЛО**<br/>
Ось кілька прикладів того, що ти можеш робити паралельно
зі своїм пересуванням і здійсненням вчинків:
 - Вийняти або сховати меч
 - Відкрити або закрити двері
 - Дістати з рюкзака предмет
 - Підняти предмет із землі
 - Взяти дрібничку зі столу
 - Зняти кільце з пальця
 - Покласти їжу в рот
 - Вткнути прапор в землю
 - Вийняти кілька монет з гаманця
 - Випити пива з глечика
 - Натиснути на важіль
 - Вийняти смолоскип із кріплення на стіні
 - Дістати книгу з полиці, до якої ти дотягуєшся
 - Погасити невелике полум’я
 - Одягти маску
 - Накинути капюшон на голову
 - Прикласти вухо до дверей
 - Копнути ногою невеликий камінь
 - Повернути ключ в замку
 - Промацати підлогу 2-метровою жердиною
 - Передати предмет іншому персонажу

 ## ПЕРЕБУВАННЯ ДОЛІЛИЦЬ

Учасники битви часто опиняються долілиць через те, що їх збили з ніг, або тому, що вони самі лягли. У будь-якому випадку, вони перебувають у стані долілиць. Ти можеш впасти долілиць, не витрачаючи швидкість. А от вставання на ноги вимагає більше зусиль, і для цього потрібно витратити вчинок. Для пересування у положенні долілиць потрібно або повзти, або використовувати магію, таку як телепортація.<br/>
Кожен метр пересування повзанням коштує 1 додатковий метр. Таким чином, що проповзти 1 метр по важкопрохідній місцевості, потрібно витратити 3 метри пересування.

## ПЕРЕСУВАННЯ ПОРЯД З ІНШИМИ ІСТОТАМИ

Ти вільно можеш проходити крізь простір союзних істот. Крізь простір ворожої істоти можна пройти тільки якщо її розмір як мінімум на дві категорії більший або менший за твій. Пам’ятай, що простір інших істот рахується для тебе важкопрохідною місцевістю. Незалежно від того, дружня істота чи ні, ти не можеш добровільно закінчити пересування в її просторі. Якщо ти під час пересування покидаєш досяжність ворожої істоти, то ти провокуєш від неї атаку

## ПЕРЕСУВАННЯ ПОЛЬОТОМ

Літаючі істоти насолоджуються відсутністю більшості перешкод, але вони постійно перебувають під загрозою падіння. Якщо літаюча істота збита долілиць, або її швидкість зменшується до 0, або вона з якоїсь іншої причини втрачає здатність пересуватись, то вона падає, якщо тільки у неї немає здатності парити або вона літає за рахунок якогось магічного заклинання.

## РОЗМІРИ ІСТОТ

Різні істоти займають різний простір. Наведена таблиця показує, який простір займають істоти різного розміру. Іноді предмети використовують ці ж категорії розмірів.

**КАТЕГОРІЇ РОЗМІРІВ**

| **Розмір**  | **Простір**            |
|-------------|------------------------|
| Крихітний   | ½ × ½ метра            |
| Маленький   | 1 × 1 метр             |
| Середній    | 1 × 1 метр             |
| Великий     | 2 × 2 метра            |
| Величезний  | 3 × 3 метра            |
| Гігантський | 4 × 4 метра або більше |

**ПРОСТІР**<br/>
Простір істоти — це площа, яку контролює ця істота в бою, а не її габарити. Наприклад, більшість істот Середнього розміру зовсім не 1 метр в ширину, але саме такий простір в ширину вони контролюють. Якщо бандит Середнього розміру стоїть у дверному отворі шириною 1 метр, інші істоти не зможуть пройти через нього, доки він їм не дозволить.<br/>
Простір істоти також відображає площу, необхідну для ефективного бою. Саме тому є ліміт на кількість істот, які можуть оточувати іншу істоту. Якщо усі нападники Середнього розміру, то тільки вісім з них зможуть оточити 1-метровий простір їхнього супротивника. Через те, що істотам більшого розміру потрібно більше простору, ще менша їх кількість може брати участь в оточенні. Якщо чотири істоти Великого розміру стоять навколо однієї Середньої, то більше ні для кого місця не залишиться. І навпаки, одна Величезна істота може бути оточена двадцятьма істотами Середнього розміру

**ПРОТИСКУВАННЯ В МЕНШИЙ ПРОСТІР**<br/>
Істота може протиснутися в простір, достатній для істоти на одну категорію меншу від неї. Таким чином, Велика істота може протиснутися в прохід шириною 1 метр. Істота, яка протискується, витрачає 1 додатковий метр за кожен метр пересування, а також вона отримує перешкоду на кидки атак і кидки рятунку Спритності. Кидки атак по істотах, які знаходяться в тісному просторі, робляться з перевагою.