# Ушкодження та лікування

Бойові рани і загроза смерті постійно супроводжує тих, хто досліджує світ W. of A.. Випад меча, влучна стріла, полум’я від заклинання вогняна куля — все це може заподіяти ушкодження і навіть вбити найстійкіших істот.

## ЗДОРОВ’Я

Здоров’я відображає комбінацію фізичної і розумової стійкості, жаги до існування та удачу. Істот з великою кількістю здоров’я важче вбити. Ті, у кого здоров’я мало, менш життєздатні.<br/>
Поточне здоров’я істоти (також відоме як просто здоров’я) може бути будь-яким числом від 0 до максимуму її здоров’я. Це число часто змінюється, коли істота отримує
ушкодження чи лікується. Щоразу, коли істота отримує ушкодження, ця втрата віднімається від її здоров’я. Втрата здоров’я ніяк не позначається на можливостях істоти, доки її здоров’я не опускається до 0.

## КИДКИ УШКОДЖЕНЬ

У кожної зброї, заклинання і бойового уміння (для монстрів) вказані ушкодження, які вони завдають. Ти кидаєш зазначений кубик (або кубики, якщо їх декілька), додаєш
актуальні модифікатори і завдаєш цілі кількість ушкоджень, рівну сумі цього результату. Бонуси до ушкоджень може надавати надає магічна зброя, особливі уміння та інші фактори.<br/>
При здійсненні атаки зброєю ти додаєш до ушкоджень модифікатор своєї характеристики — тієї ж, яка використовувалася для кидка атаки. При атаці заклинанням дивись його опис, щоб дізнатись, які кубики кидати для визначення ушкоджень, і які модифікатори при цьому застосовуються.<br/>
Якщо заклинання або ефект завдає ушкодження відразу декільком цілям, то кидок ушкоджень відбувається один для всіх. Наприклад, якщо чарівник виконує вогняну кулю
або жрець опаляюче світло, об’єм ушкоджень від їхніх заклинань визначається лише один раз і заподіюється усім істотам, по яких влучив вибух.

## КРИТИЧНІ ПОПАДАННЯ {#crit}

При критичній атаці вся шкода, після вирахування модифікаторів та бонусів множиться на 2.

## ОПИС ЕФЕКТІВ УШКОДЖЕНЬ

Майстер описує втрату здоров’я різними шляхами. Якщо твоє здоров’я не менше від половини твого максимуму, то зазвичай у тебе не буде ознак поранення. Коли ж здоров’я опускається нижче половини від максимуму, у тебе з’являться перші порізи і синці. Атака, яка опускає твоє здоров’я до 0, залишає рани, що кровоточать, та інші травми, або просто позбавляє тебе свідомості.

## ВИДИ УШКОДЖЕНЬ (?)

## ОПІР ТА ВРАЗЛИВІСТЬ ДО УШКОДЖЕНЬ

Деяким істотам та предметам надзвичайно важко або навпаки, легко завдати шкоди певними видами ушкоджень. Якщо у істоти або предмета є **опір** до ушкоджень певного виду, то ушкодження цього виду, які їй завдають, **зменшуються вдвічі**. Якщо у істоти або предмета є *вразливість* до певного виду ушкоджень, то *ушкодження* такого виду для неї *подвоюються*.<br/>
**Опір** і *вразливість* застосовуються до ушкоджень після підрахунку всіх інших модифікаторів. Наприклад, по істоті з опором до дробильних ушкоджень попадає атака, яка завдає їй 25 дробильних ушкоджень. Ця істота також знаходиться в магічній аурі, що зменшує всі ушкодження на 5. Спочатку від ушкоджень 25 віднімається 5, а результат ділиться навпіл, тому в цілому істота отримує лише 10 ушкоджень. Багатократні опори або вразливості до одного і того ж виду ушкоджень не сумуються.<br/>
Наприклад, якщо у істоти є опір до ушкоджень вогнем і опір до немагічних ушкоджень, то ушкодження від немагічного вогню зменшуються в два, а не в чотири рази.

## ЛІКУВАННЯ

Якщо ушкодження не викликали смерть, то вони не є чимось незворотнім. І навіть смерть можна відвернути потужною магією. Здоров’я істоти відновлюється при відпочинку , а магія, така як заклинання лікування ран або випивання цілющої настійки миттєво усувають ушкодження.<br/>
Якщо істота отримує будь-яке лікування, відновлене здоров’я додається до її поточного здоров’я. Здоров’я істоти не може перевищувати її максимум здоров’я, тому зайве здоров’я зникає. Наприклад, друїд відновлює слідопиту 8 здоров’я. Якщо у слідопита зараз 14 здоров’я, а його максимум здоров’я 20, то слідопит відновлює 6 здоров’я, а не 8.<br/>
Померла істота не може відновлювати здоров’я, доки магія, така як відродження не поверне її до життя.

## ОПУСКАННЯ ЗДОРОВ’Я ДО 0 (?)

## ЧУДОВИСЬКА І СМЕРТЬ

Більшість чудовиськ під керуванням Майстра відразу вмирають, коли їхнє здоров’я опускається до 0, не втрачаючи свідомість і не здійснюючи кидків рятунку від смерті. Могутні лиходії і особливі не ігрові персонажі можуть стати винятками: Майстер може дозволити їм втратити свідомість і використовувати правила, призначені для персонажів гравців.

## НОКАУТУВАННЯ ІСТОТИ

Іноді нападник хоче знешкодити ворога, не вбиваючи його. Якщо нападник опускає здоров’я істоти до 0 рукопашною атакою, він може заявити, що нокаутує її. Цей вибір можна зробити вже після завдання ушкоджень. У цьому випадку ціль втрачає свідомість, але відразу стає стабілізованою.

## ТИМЧАСОВЕ ЗДОРОВ’Я

Деякі заклинання та особливі уміння дарують істотам тимчасове здоров’я. Тимчасове здоров’я — це не справжнє здоров’я; це заслін від ушкоджень, умовний щит, що захищає від ран. Якщо у тебе є тимчасове здоров’я і ти отримуєш ушкодження, то твоє тимчасове здоров’я знімається першим, а надлишки ушкоджень переносяться на твоє звичайне здоров’я. Наприклад, якщо у тебе є 5 тимчасового здоров’я, а ти отримуєш 7 ушкоджень, то ти втрачаєш усе тимчасове здоров’я і отримуєш ще 2 ушкодження. Через те, що тимчасове здоров’я не є справжнім здоров’ям, його кількість може перевищувати максимум твого здоров’я. Таким чином, персонаж може мати своє повне здоров’я і ще отримувати при цьому тимчасове здоров’я.<br/>
Лікування не відновлює тимчасове здоров’я, і воно не сумується разом. Якщо у тебе є тимчасове здоров’я, і ти отримуєш ще трохи тимчасового здоров’я, то ти маєш вирішити, яке з них використовувати: старе або нове. Наприклад, якщо заклинання дарує тобі 12 тимчасового здоров’я, коли у тебе вже є 10, то у тебе може бути або 10, або 12 тимчасового здоров’я, але аж ніяк не 22. Якщо у тебе 0 здоров’я, то отримання тимчасового здоров’я не приводить тебе до тями і не стабілізує тебе. Це тимчасове здоров’я все ще може поглинати ушкодження, які тобі завдають, але врятувати тебе може тільки справжнє лікування.<br/>
Якщо уміння, яке дарує тимчасове здоров’я, не вказує тривалість його існування, то це тимчасове здоров’я існує доти, доки не скінчиться, або доки ти не завершиш тривалий відпочинок.