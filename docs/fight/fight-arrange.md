# Послідовність в бою

Зазвичай, бойова сцена — це сутичка двох сторін, люті випади зброї, фінти, парирування, маневрування і виконання заклинань. Гра організовує цей хаос в цикли раундів та ходів. Один раунд представляє собою приблизно 4 секунди, які пройшли в ігровому світі. Під час раунду всі учасники битви здійснюють ходи. Порядок ходів визначається показником ініціативи. Коли всі зроблять свої ходи, починається новий раунд, і так відбувається, доки одна зі сторін не переможе іншу.

### НЕСПОДІВАНКА (?)

### ІНІЦІАТИВА

Ініціатива визначає порядок проведення ходів під час бою. Коли бій починається, порядок бою визначається показником ініціативи, який в свою чергу визначається по формулі **(Спристність + Інтелект)/2**.<br/>
Майстер сортує учасників битви у порядку від власника найвищого результату до володаря найнижчого результату ініціативи. Цей порядок (званий порядком ініціативи) визначає чергу, в якій вони ходять у раунді. Порядок ініціативи залишається одним і тим же кожен раунд.

У разі нічиї Майстер визначає порядок серед конкуруючих істот, якими він грає, а гравці визначають порядок серед своїх персонажів. Якщо нічия виникає між чудовиськом і персонажем гравця, порядок визначає Майстер. В якості альтернативи, Майстер може кинути за всіх конкуруючих к20, щоб визначити порядок серед тих, у кого випала нічия.

### ТВІЙ ХІД

У твій хід ти можеш здійснити пересування на відстань, яка не перевищує твою швидкість, та виконати один вчинок. Ти сам вирішуєш, до чи після свого вчинку ти будеш пересуватись. Твоя базова швидкість, також звана швидкістю ходьби, вказана на твоєму листі персонажа. Найпоширеніші вчинки описані нижче, в секції [«Вчинки в бою»](/docs/fight/actions.md). Багато класових умінь надають додаткові варіанти вчинків (наприклад використання половини вчинка).<br/>
У секції [«Пересування і позиція»](/docs/fight/moving-and-position.md) наводяться правила по пересуванню.

У свій хід ти можеш відмовитись від пересування і здійснення вчинків. Якщо ти не можеш вирішити, що робити, скористайся вчинком Ухилення або Підготовка, які описані в секції «Вчинки в бою».

#### ІНША ДІЯЛЬНІСТЬ У ТВІЙ ХІД

Твій хід може включати безліч інших дрібних дій, які не рахуються пересуванням чи вчинками.<br/>
У свій хід ти можеш спілкуватися доступними тобі способами, короткими фразами і жестами. Ти також можеш вільно повзаємодіяти із одним предметом або елементом твого оточення під час здійснення свого пересування або вчинку. Наприклад, ти можеш відкрити двері під час пересування, або вийняти зброю із піхов частиною того ж вчинку, яким робиш атаку. Якщо ти захочеш задіяти другий предмет, тобі потрібно витратити на це свій вчинок. Деякі магічні та інші особливі
предмети завжди використовуються вчинком, що вказується в їхньому описі.

Майстер може попросити, щоб ти витратив вчинок при будь-якій діяльності, при якій предмет вимагає особливого поводження або тобі заважають незвичайні обставини. Наприклад, Майстер може вирішити, що потрібно витратити вчинок, щоб відкрити двері, які заклинило, або покрутити важіль для опускання мосту.

### РЕАКЦІЇ

Деякі особливі уміння, заклинання та інші обставини дозволяють здійснювати особливі вчинки, звані реакціями. Реакція — це миттєва відповідь на спрацьовування певної умови, яка може відбуватися як у твій, так і в чужий хід. Спровокована атака, яка буде описана нижче, є найпоширенішим прикладом реакції.<br/>
Якщо ти використав свою реакцію, то ти вже не зможеш зробити другу реакцію до початку свого наступного ходу. Якщо реакція перервала хід іншої істоти, ця істота зможе продовжити свій хід після завершення тієї реакції.