# Використання характеристик

Фізичні і розумові здібності будь-якої істоти можна описати за допомогою шести характеристик:
 - **Сила**, яка вимірює фізичну міць
 - **Спритність**, яка вимірює реакцію, швидкість інстинктів і рівновагу
 - **Статура**, яка вимірює витривалість, здоров'я
 - **Інтелект**, який вимірює розсудливість, швидкість прийняття рішень і пам’ять
 - **Мудрість**, яка вимірює уважність та інтуїцію
 - **Харизма**, яка вимірює силу характеру

Який твій персонаж: м’язистий і проникливий? Розумний і чарівний? Спритний і стійкий? Значення характеристик допомагають оцінити ці якості — сильні сторони та недоліки істот.<br/>
Три основних кидка в грі — перевірка характеристики, кидок випробування і кидок атак — залежать від показників цих шести характеристик. Вступ описує основне правило проведення цих кидків: кинь к20, додай модифікатор, виведений з однієї з шести характеристик, і порівняй суму з цільовим числом.

Цей розділ описує, як використовувати перевірки характеристик і кидки випробувань, які керують основною діяльністю істот в грі.<br/>
Кожне завдання, яке може зробити персонаж або чудовисько, підпадає під одну з шести характеристик. В цьому розділі приведені докладні описи характеристик і варіанти їх використання в грі.

### Сила {#strenght}

Сила вимірює твій фізичний розвиток, грубу силу і атлетичні тренування.

**ПЕРЕВІРКИ СИЛИ**<br/>
Перевірка Сили може означати спробу підняти, штовхнути, підтягнути або зламати щось, спробу втиснути своє тіло в вузький простір або інші варіанта застосування грубої
сили. Навичка Атлетика відображає особливу схильність до деяких перевірок Сили.

#### ***Атлетика*** {#athletic}
Перевірки Сили (Атлетики) покривають різноманітні ситуації, під час яких ти лазиш, стрибаєш або плаваєш. <br />
Приклади включають такі дії:
 - Ти намагаєшся піднятися на крутий схил, уникаючи при
цьому небезпек, або пробуєш втриматися за щось, коли
тебе намагаються зіштовхнути.
 - Ти намагаєшся стрибнути на велику відстань або зробити трюк під час стрибка.
 - Ти намагаєшся плисти або залишатися на плаву в бурхливих водах, під час шторму або серед густих водоростей. Або ж інша істота може спробувати штовхнути або
затягнути тебе під воду, чи іншим способом перешкодити твоєму плаванню.
Інші перевірки Сили. Майстер може попросити зробити перевірку Сили, якщо ти намагаєшся зробити щось з наступного:
 - Пробуєш відкрити заблоковані, замкнені або зачинені на
засув двері
 - Пробуєш вирватися з кайданів чи оков
 - Пробуєш протиснутися крізь вузький тунель
 - Пробуєш утриматися з віз, щоб не випасти з нього
під час руху
 - Пробуєш перекинути статую
 - Пробуєш утримати тяжкий камінь від падіння

**КИДКИ АТАК ТА УШКОДЖЕНЬ**<br/>
Ти додаєш свій модифікатор Сили до кидків атак і ушкоджень, які робиш при здійсненні атак рукопашною зброєю, такою як булава, бойова сокира або метальний спис. Рукопашною зброєю робляться рукопашні атаки, а деякі її види можна метати, здійснюючи, таким чином, далекобійні атаки.

**ПІДЙОМ І ПЕРЕНОС** (?)<br/>
**ВАРІАНТ: НАВАНТАЖЕННЯ** (?)

### Спритність {#moving}

Спритність відповідає за моторність, реакцію і рівновагу.

**ПЕРЕВІРКИ СПРИТНОСТІ**<br/>
Перевірка Спритності може моделювати будь-яку спробу переміщатися спритно, швидко або тихо, або спробу не впасти з хиткої поверхні. Навички Акробатика, Скритність і Спритність рук відображають особливу схильність до деяких перевірок Спритності.

#### ***Акробатика.*** {#acrobatics}
Перевірки Спритності (Акробатики) охоплюють спроби встояти на ногах в незручній ситуації, наприклад, коли ти намагаєшся пробігти по льоду, балансуєш на натягнутому канаті або стоїш на палубі корабля під час шторму. Майстер може також закликати до перевірки Спритності (Акробатики), щоб побачити, чи зможеш ти
виконати акробатичний трюк, такий як пірнання, кувирок, сальто чи підкат.<br />
#### ***Скритність.*** {#stealth}
Здійсни перевірку Спритності (Скритності), коли намагаєшся сховатися від ворогів, прокрастися повз вартових, втекти непоміченим або непомітно і нечутно підібратися до когось ззаду.
#### ***Спритність рук.*** {#sleight-hand}
Якщо ти намагаєшся жонглювати чи зробити спритний трюк, наприклад, підкинути щось іншому або заховати щось на своєму тілі, ти робиш перевірку Спритності (Спритності рук). Майстер може закликати зробити перевірку Спритності (Спритності рук) щоб визначити, чи зможеш ти зрізати у роззяви гаманець або підкинути щось іншому в кишеню.

***Інші перевірки Спритності.*** <br />
Майстер може попросити зробити перевірку Спритності, якщо ти намагаєшся зробити щось з наступного:
 - Ти спускаєшся із сильно навантаженою тачкою по крутому схилу
 - Ти виконуєш крутий віраж на кареті
 - Ти намагаєшся відкрити замок
 - Ти знешкоджуєш пастку
 - Ти зв’язуєш бранця
 - Ти намагаєшся вивільнитися з оков
 - Ти граєш на струнному інструменті
 - Ти створюєш крихітний або високодеталізований предмет

**КИДКИ АТАК І УШКОДЖЕНЬ**<br />
Ти додаєш свій модифікатор Спритності до кидків атаки і ушкоджень при здійсненні атак далекобійною зброєю, такою як праща або довгий лук. Ти також можеш додавати
свій модифікатор Спритності до кидків атак і ушкоджень при здійсненні атак рукопашною зброєю з типом "легка", такою як кинджал і рапіра.

**ІЗВОРОТЛИВІСТЬ**<br/>
Ізворотливість вираховує наскільки спритно ви можете ухилятися від атак противника. Вираховується 10 + модифікатор Спритності. На ізворотливість можуть також впливати навички певних класів, або ж одягнуте спорядження.

**ІНІЦІАТИВА**<br/>
Ініціатива вираховується середнім між Спритністю та Інтелектом, по формулі ***(Спритність+Інтелект)/2***

### Статура {#power}

Статура вимірює твоє здоров’я, витривалість і життєві сили.

**ПЕРЕВІРКИ СТАТУРИ**<br/>
Перевірки Статури відбуваються не часто, і від неї не залежать жодні навички, так як витривалість, яку відображає ця характеристика, пасивна, і персонаж або чудовисько не може активно її використовувати. Однак перевірка Статури може моделювати твою спробу зробити щось незвичайне.
Майстер може закликати до перевірки Статури, якщо ти намагаєшся зробити щось з наступного:
 - Ти затримуєш дихання
 - Ти робиш марш-кидок або кілька годин або без перерви працюєш
 - Ти довго не спиш
 - Ти давно не їв і не пив
 - Ти намагаєшся осушити кухоль пива одним махом

**ЗДОРОВ’Я**<br />
Модифікатор твоєї Статури бере участь у визначенні кількості твого здоров’я. Зазвичай, ти додаєш свій модифікатор Статури до всіх Кубиків Здоров’я, які кидаєш для визначення свого здоров’я. Якщо твій модифікатор Статури змінюється, міняється і максимум твого здоров’я, так ніби твій новий модифікатор був у тебе з 1 рівня. Наприклад, якщо ти підвищуєш показник Статури, коли досягаєш 4 рівня, а твій модифікаторbСтатури збільшується з +1 до +2, то ти змінюєш максимум здоров’я так, як ніби цей модифікатор завжди був +2. Ти додаєш 3 здоров’я за перші три рівні, а потім визначаєш здоров’я за 4 рівень, використовуючи вже новий модифікатор. І навпаки, якщо на 7 рівні якийсь ефект зменшить твій показник Статури, зменшивши модифікатор Статури на 1, максимум твого здоров’я зменшиться на 7.

**КЛАС БРОНІ**<br/>
Клас броні визначається модифікатором Статури + стати від одягнутого спорядження

### Інтеллект {#intellegence}

Інтелект вимірює силу розуму, точність спогадів і здатність тверезо мислити.

**ПЕРЕВІРКИ ІНТЕЛЕКТУ**<br />
Перевірки Інтелекту відбуваються коли ти використовуєш логіку, освіту, пам’ять або дедуктивне мислення. Навички Історія, Магія, Розслідування, Природа та Релігія відображають особливу схильність до деяких перевірок Інтелекту.

#### ***Історія*** {#history}
Перевірка Інтелекту (Історії) визначає твою здатність згадати знання про історичні події, легендарних особистостей, древні королівства, колишні сутички, нещодавні війни або загублені цивілізації.

#### ***Магія*** {#magic}
Перевірка Інтелекту (Магії) визначає твою здатність згадати знання про заклинання, магічні предмети, містичні символи, магічні традиції, площини існування та їх мешканців.

#### ***Розслідування*** {#investigation}
Якщо ти шукаєш підказки і формуєш висновки, то ти робиш перевірку Інтелекту (Розслідування). Ти можеш визначити місцезнаходження захованого предмету, дізнатись з вигляду рани, якою зброєю вона була нанесена або визначити найслабшу точку в тунелі, який от-от обрушиться. Розгляд древніх сувоїв у пошуках таємних знань теж може вимагати здійснення перевірки Інтелекту (Розслідування).

#### ***Природа*** {#nature}
Перевірка Інтелекту (Природи) визначає твою здатність згадати знання про місцевість, про рослин і тварин, про погоду і природні цикли.

#### ***Релігія*** {#religion}
Перевірка Інтелекту (Релігії) визначає твою здатність згадати знання про богів, ритуали і молитви, релігійні ієрархії, священні символи та практики таємних культів.

**Інші перевірки Інтелекту.** Майстер може закликати до перевірки Інтелекту, якщо ти намагаєшся зробити щось із наступного:
 - Ти спілкуєшся з істотою без використання слів
 - Ти оцінюєш вартість цінного предмета
 - Ти маскуєшся під міського стража
 - Ти підробляєш документи
 - Ти згадуєш знання про ремесла або торгівлю
 - Ти береш участь у інтелектуальному змаганні

### Мудрість {#wisdom}

Мудрість визначає, як добре ти орієнтуєшся в навколишньому світі та вимірює твою проникливість та внутрішнє
чуття.

**ПЕРЕВІРКИ МУДРОСТІ** <br />
Перевірки Мудрості можуть відображати спроби розпізнати мову жестів, зрозуміти чиїсь переживання, помітити щось в навколишньому світі або подбати про пораненого.
Навички Проникливість, Виживання, Дресування, Медицина і Увага відображають особливу схильність до деяких перевірок Мудрості.

#### ***Проникливість*** {#pron}
Твоя перевірка Мудрості (Проникливість) визначає, чи зможеш ти зрозуміти істинні наміри істоти, наприклад, при спробі розпізнати брехню або передбачити чийсь наступний крок. При цьому ти робиш припущення, які базуються на мові тіла, особливостях розмови та змінах в поведінці.

#### ***Виживання*** {#surviving}
Майстер може закликати зробити перевірку Мудрості (Виживання) для вистежування ворогів, полювання на дичину, знаходження дороги в промерзлій тундрі, пошук ознак того, що поруч живуть дикі вовки, спробу передбачення погоди і уникнення трясовин та інших природних небезпек.

#### ***Дресування*** {#dressing}
Якщо виникає питання, чи зможеш ти заспокоїти свійську тварину, утримати скакуна від того, щоб він запанікував, або відчути наміри дикого звіра, Майстер може закликати зробити перевірку Мудрості (Дресування). Ти також робиш перевірку Мудрості (Дресування) для контролю над скакуном при здійсненні небезпечних маневрів.

#### ***Медицина*** {#medicine}
Перевірка Мудрості (Медицини) дозволяє стабілізувати вмираючого супутника або діагностувати хворобу.

#### ***Увага*** {#attention}
Перевірка Мудрості (Увага) дозволяє тобі побачити, почути або якось інакше помітити присутність чогось або когось. Вона вимірює твою готовність до нових дій і гостроту твоїх органів чуття. Наприклад, ти можеш підслухати розмову під дверима, підглянути у вікно або почути чудовиськ, які крадуться лісом. Або ти можеш спробувати помітити щось приховане або таке, що можна легко пропустити, будь це орки, які лежать в засідці біля дороги, головорізи, які сховались в тінях алеї або світло від лампи під закритими потаємними дверима.

**Інші перевірки Мудрості.** Майстер може закликати до перевірки Мудрості, якщо ти намагаєшся зробити щось з наступного:
 - Ти проявляєш інтуїцію, щоб визначити, як діяти
 - Ти намагаєшся розпізнати в живій або начебто мертвій істоті нежить

**ПАССИВНА ПИЛЬНІСТЬ**<br />
Пассивна пильність - це властивість істоти, суть якої в тому, щоб помічати речі, на які не направлена увага. Пассивна пильність визначається **10 +** модифікатор **Мудрості**

### Харизма {#charisma}

Харизма вимірює твою здатність ефективно взаємодіяти з іншими. Вона охоплює такі фактори, як впевненість у собі та красномовство, а також може відображати привабливу
або сильну духом особистість.

**ПЕРЕВІРКИ ХАРИЗМИ**<br/>
Перевірку Харизми можна здійснювати при спробі вплинути на інших або вразити когось, коли ти намагаєшся переконливо збрехати, або якщо ти пробуєш розібратись в складній соціальній ситуації. Навички Виконання, Залякування, Обман і Переконливість відображають особливу схильність до деяких перевірок Харизми.

#### ***Виконання*** {#artistic}
Твоя перевірка Харизми (Виконання) визначає, наскільки добре ти задовольнив публіку музикою, танцем, акторською грою, розповіддю чи іншою розвагою.

#### ***Залякування*** {#scary}
Коли ти намагаєшся вплинути на інших погрозами, ворожими діями чи фізичним насильством, Майстер може попросити тебе зробити перевірку Харизми (Залякування). Прикладами можуть бути видобуток інформації з в’язня, спроба переконати головорізів відмовитись від бійки чи погроза розбитою пляшкою хитрому візиру, щоб той змінив своє рішення.

#### ***Обман*** {#tricking}
Твоя перевірка Харизми (Обману) визначає, чи можеш ти навмисно приховати правду своїми промовами чи діями. Обман охоплює усе, від направлення інших по невірному сліду, двозначних промов та оповідання відвертої брехні. Така перевірка може застосовуватися при відверненні стражників, обмані торговців, зароблянні грошей
азартними іграми, маскуванню вигляду, відведенню чужих підозр помилковими твердженнями і збереженні спокійного виразу обличчя при розповіданні жахливої брехні.

#### ***Переконливість*** {#persuation}
Якщо ти намагаєшся вплинути на істоту або цілу групу істот без агресії, з повагою і добродушністю, Майстер може попросити тебе зробити перевірку Харизми (Переконливості). Зазвичай Переконливість використовується при добрих намірах, при спробах подружитися, встановити контакт або проявити етикет. Приклади
такої перевірки включають в себе спроби переконати дворецького пропустити тебе до короля, мирне врегулювання суперечок двох ворогуючих племен чи підбадьорювання натовпу городян.

**Інші перевірки Харизми.** Майстер може закликати до перевірки Харизми, якщо ти намагаєшся зробити щось з
наступного:
 - Ти шукаєш, з ким краще за все обговорити новини, чутки і плітки
 - Ти зливаєшся з натовпом, щоб дізнатися основні обговорювані теми