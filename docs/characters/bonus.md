# Бонус вміння

У персонажів є бонус вміння, який залежить від рівня героя. У чудовиськ теж може бути цей бонус, і він уже включений в їхні блоки статистик, якщо він є. Цей бонус також використовується при перевірках характеристик, кидках випробувань і кидках атаки.<br />
Твій бонус вміння не може бути доданий до кидка кубика або до іншого числа більше одного разу. Наприклад, якщо два різних правила кажуть, що ти можеш додати свій бонус вміння до кидка випробування Мудрості, то ти, тим не менше, додаєш цей бонус тільки один раз.

Іноді бонус вміння може бути помножений або розділений (наприклад, подвоєний чи розділений навпіл) перед застосуванням. Якщо обставини склалися так, що бонус вміння до одного і того ж кидка може бути застосований кілька разів, ти все одно додаєш його лише один раз, і примножуєш або ділиш тільки один раз.
Якщо уміння або ефект дозволяють помножити бонус вміння при здійсненні перевірки характеристики, яка не дозволяє додавати бонус вміння, то цей бонус
до перевірки не додається. Для такої перевірки бонус вміння дорівнює 0, а множення 0 на інше число все одно дає 0.<br/>
Наприклад, якщо у тебе немає володіння навичкою Історія, ти не отримуєш бонусу від уміння, яке дозволяє подвоювати бонус вміння при здійсненні перевірок
Інтелекту (Історії).

| **Рівень** | **Модифікатор** |
|------------|-----------------|
|     1-4    |        +2       |
|     5-8    |        +3       |
|    9-12    |        +4       |
|    13-16   |        +5       |
|    17-20   |        +6       |

Зазвичай бонус вміння не помножується для кидків атаки і кидків випробувань. Якщо певне уміння або ефект дозволяє це зробити, застосовуються ці ж самі правила.