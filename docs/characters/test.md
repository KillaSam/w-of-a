# Випробування

Кидки випробування відображають твою спробу чинити опір заклинанню, пастці, отруті, хворобі або іншій подібній загрозі. Зазвичай не ти вирішуєш, чи будеш робити кидок випробувань, а тебе змушують його зробити, коли персонаж отримує поганий ефект.

Для здійснення кидка випробувань кинь к20 і додай свій модифікатор відповідної характеристики.<br/>
Наприклад, при здійсненні кидка випробувань Спритності використовується модифікатор Спритності.
Кидок випробувань може бути модифікований ситуаційним бонусом або штрафом, і може відбуватися з перевагою або перешкодою, на розсуд Майстра.

Класи дають володіння як мінімум двома кидками випробувань. Чарівник, наприклад, володіє кидками випробувань Інтелекту. Так само як у випадку володіння навичками, володіння кидком випробувань дозволяє персонажу додавати свій бонус вміння до кидків випробувань відповідної характеристики. У деяких чудовиськ теж є володіння кидками випробувань. Складність (СК) кидка випробувань визначається джерелом ефекту. Наприклад, СК кидка випробувань від заклинання визначається базовою характеристикою заклинателя і його бонусом вміння. Наслідок успішного чи проваленого кидка випробувань описується в ефекті, який змушує проводити кидок випробувань. Зазвичай успіх означає, що істота не отримує шкоди від ефекту, або переносить менш шкідливі
наслідки.