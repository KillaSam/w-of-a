# Перевага та перешкода

Іноді особливе уміння або заклинання говорить, що ти отримуєш перевагу або перешкоду на перевірку характеристики, кидок випробувань або кидок атаки. Коли це відбувається, ти кидаєш другий к20. Використовуй **вищий** результат, якщо у тебе є **перевага**, або ***менший***, якщо у тебе є ***перешкода***.<br/>
Наприклад, якщо у тебе є перешкода, і випало «17» і «5», то ти використовуєш «5». Якби у тебе була перевага, ти б використовував «17».
Якщо на кидок впливають відразу кілька факторів, і всі вони дають перевагу або перешкоду, кидається все одно тільки один додатковий к20.<br/>
Наприклад, якщо відразу кілька сприятливих обставин надають перевагу, ти все одно кидаєш тільки один додатковий к20. Якщо обставини створюють одночасно і перевагу, і перешкоду, то вважається, що вони скасовують одна одну, і ти не кидаєш додатковий к20. Це справедливо навіть для обставин, коли негативних факторів багато, а позитивний тільки один, і навпаки. У такій ситуації у тебе немає ні переваги, ні перешкоди.

Якщо у тебе є перевага або перешкода, а якесь особливе правило, дозволяє перекинути та замінити к20, то ти можеш перекинути тільки один кубик. Ти сам вибираєш, який саме. Наприклад, в такій ситуації гравець робить із перевагою перевірку характеристики і випадає «1» і «13», гравець може використати це особливе правило і перекинути результат «1».<br />
Зазвичай переваги і перешкоди викликані особливими уміннями, обставинами або заклинаннями.