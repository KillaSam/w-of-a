# Перевірки характеристик

Перевірка характеристики означає випробування вроджених талантів та здібностей персонажа або чудовиська, яке намагається подолати якусь перешкоду. Майстер закликає
зробити перевірку характеристики, коли персонаж або чудовисько пробує вчинити дію (але не атаку), яка має шанс на провал. Якщо наслідок такої дії неясний, його допомагає визначити кидок кубика.<br/>
Спочатку Майстер визначає, яка з шести характеристик пов’язана з виконуваним завданням, і визначає складність цього завдання, яка виражене Складністю (СК). Чим важче
завдання, тим вище СК. Наведена таблиця показує популярні СК завдань.<br/>
Для здійснення перевірки характеристики кинь к20 і додай модифікатор відповідної характеристики. Як і при інших кидках к20, застосуй ситуаційні бонуси і штрафи, а тоді порівняй результат з СК. Якщо сума дорівнює СК або перевищує її, то перевірка рахується успішною і істота виконує поставлене завдання. У разі провалу персонаж або чудовисько не досягає успіху та стикається з наслідками, які визначає Майстер. 

## ЗМАГАННЯ

Іноді зусилля одного персонажа або чудовиська протистоять зусиллям іншого. Це може статися, якщо вони намагаються зробити одне і те ж саме, а досягти успіху може
тільки один, як наприклад, вони обоє намагаються схопити магічне кільце, яке впало на підлогу. Така ж ситуація виникає, коли один намагається запобігти діям іншого — наприклад, якщо чудовисько намагається відкрити двері, які утримує персонаж. У таких ситуаціях результат визначається особливою перевіркою характеристики, яка зветься змаганням.<br/>
Обидва учасники змагання здійснюють перевірки характеристик, пов’язані з їхніми діями. Вони застосовують всі актуальні бонуси і штрафи, але суми порівнюють не з СК, а
з результатами один одного. Учасник з найбільшим результатом виграє змагання. Цей персонаж або чудовисько або досягає успіху, або не дає досягти успіху супернику.<br/>
Якщо змагання закінчується нічиєю, ситуація залишається такою ж, як до змагання. Таким чином, один з учасників може усе одно опинитись у вигіднішій ситуації. Якщо двоє
намагалися схопити кільце, ніхто його не отримує. Якщо чудовисько намагалося вибити двері, а шукач пригод намагався утримати їх зсередини, нічия означає, що двері залишаються на місці.

## НАВИЧКИ

Характеристики покривають широкий діапазон можливостей, включаючи навички, якими персонаж або чудовисько може володіти. Навичка відображає певний аспект характеристики, а володіння навичкою демонструє майстерне знання цього аспекту (володіння навичками персонажа визначаються при його створенні, а володіння навичками
чудовиська вказані у блоці його статистик).<br/>
Наприклад, Спритність може відображати спробу персонажа виконати акробатичний трюк, вкрасти предмет, або залишитися прихованим. У цих аспектів Спритності є три
конкретних навички: Акробатика, Спритність рук і Скритність, відповідно. Таким чином, персонаж, який володіє навичкою Скритність, особливо добре справляється з перевірками Спритності, пов’язаними зі спробами вести себе тихо і залишатися непоміченим.<br/>
Навички та пов’язані з ними характеристики показані в наведеній таблиці (зі Статурою не пов’язана ні одна навичка). Дивись в описах характеристик у наступних розділах
приклади того, як використовувати ці навички.

| **Характеристика** | **Навички**                                              |
|--------------------|----------------------------------------------------------|
| Сила               | Атлетика                                                 |
| Спритність         | Акробатика, Скритність, Спритність рук                   |
| Статура            | -                                                        |
| Інтелект           | Історія, Магія, Розслідування, <br/> Природа, Релігія    |
| Мудрість           | Увага, Виживання, Дрессирування, Медицина, Проникливість |
| Харизма            | Виконання, Залякування, Обман, <br/> Переконливість      |

Іноді Майстер може попросити зробити перевірку характеристики, використовуючи певну навичку — наприклад, «зроби перевірку Мудрості (Уважності)». Або гравець сам
може запитати у Майстра, чи впливає володіння певною навичкою на результат перевірки. У будь-якому випадку, володіння навичкою означає, що істота додає свій бонус вміння до перевірок характеристик, які стосуються цієї навички. Без володіння навичкою істота робить звичайні
перевірки характеристик.<br/>
Наприклад, якщо персонаж намагається вилізти на круту скелю, Майстер може попросити зробити перевірку Сили (Атлетики). Якщо персонаж володіє Атлетикою, його бонус вміння додається до цієї перевірки Сили. Якщо персонаж не володіє цією навичкою, він робить звичайну перевірку Сили.

### ВАРІАНТ: НАВИЧКИ З ІНШИМИ ХАРАКТЕРИСТИКАМИ {#other-characters}

Зазвичай володіння навичкою застосовується для перевірок лише однієї конкретної характеристики. Володіння Атлетикою, наприклад, застосовується для перевірок Сили. Однак в деяких ситуаціях твоє володіння може застосовуватися і для іншої перевірки. У таких ситуаціях Майстер може попросити зробити перевірку, використовуючи незвичайну комбінацію характеристик і навичок, або ж ти можеш попросити у Майстра дозвіл застосувати бонус вміння до певної перевірки.<br/>
Наприклад, якщо тобі треба перепливти з острова на континент, Майстер може попросити зробити перевірку Статури, щоб побачити, чи вистачить у
тебе витривалості для такого тривалого запливу. У цьому випадку майстер може дозволити тобі застосувати бонус від Атлетики, тобто попросить зробити перевірку Статури (Атлетики). Таким чином, якщо ти володієш Атлетикою, ти додаєш свій бонус вміння до перевірки Статури, як ніби здійснюєш перевірку Сили (Атлетики). Точно так, якщо варвар скаальд демонструє грубу силу, щоб залякати ворога, Майстер може попросити зробити перевірку Сили (Залякування), незважаючи на те, що Залякування пов’язане з Харизмою.<br/>
Окрім того на розсуд Майстра навички можуть комбінуватися. Наприклад коли величезний онтарієць погрозливо каже "Я зараз розтрощу тебе як цю кружку" та трощить цю кружку можна зробити перевірку одразу Сили та Харизми (Залякування).

## ПАСИВНІ ПЕРЕВІРКИ {#passive-checks}

Пасивна перевірка — це особлива перевірка характеристики, при якій не треба кидати к20. Така перевірка може відображати середній результат для завдання, яке виконується з регулярною періодичністю, наприклад, як пошук потаємних дверей. Майстер може використовувати її для таємного визначення без кидків кубиків, щоб дізнатись, чи досягнуть успіху під час певної діяльності персонажі: наприклад, чи помітять вони чудовисько, яке ховається.<br/>
Результат пасивної перевірки персонажа визначається так:
**5 +** всі модифікатори, які зазвичай застосовуються до такої перевірки<br/>
Якщо персонаж робить перевірку з перевагою, додай 5. У разі перешкоди відніми 5. Результат пасивної перевірки в грі називається показником.
Наприклад, якщо у персонажа 1 рівня Мудрість 15, і він володіє Уважністю, (тобто модифікатор згідно таблиці дорівнює +2), його пасивний показник Мудрості (Уважності) дорівнює 14.
Пасивні перевірки використовуються в правилах по скритності в пункті [«Спритність»](/docs/characters/index.md#moving).

## СПІЛЬНІ СПРОБИ {#same-tries}

Іноді двоє або більше персонажів намагаються спільно виконати якусь задачу. В цьому випадку персонаж, який очолює зусилля (або той, у кого вищий модифікатор характеристики) може додати до свого результату модифікатор від навички персонажів які допомагають, що і відображає допомогу інших персонажів.<br/>
У бою для цього потрібно використати вчинок Допомога (?).<br/>
Персонаж може намагатися допомогти, якщо в нього немає вміння цієї навички. В такому разі модифікатор навички повинен ділитися на 2. Більше того,
персонаж може допомагати тільки якщо зусилля іншого персонажа дійсно можуть допомогти. Деякі завдання, такі як втягання нитки в голку, від чужої допомоги легшими не стануть.

## ГРУПОВІ ПЕРЕВІРКИ {#group-checks}

Якщо декілька істот намагаються виконати певне завдання, як єдина група, Майстер може попросити зробити групову перевірку характеристики. У такій ситуації більш досвідчені можуть прикрити слабкі сторони невмілих.<br/>
Для здійснення групової перевірки характеристики кожен учасник групи робить перевірку характеристики. Якщо як мінімум половина групи досягла успіху, то досягає успіху й уся група. В іншому випадку вся група провалює перевірку.<br/>
Групові перевірки відбуваються не дуже часто, і вони відбуваються тоді, коли досягти успіху потрібно відразу всім персонажам. Окрім того якщо хтось викинув критичну невдачу ("1"), або критичний успіх ("20"), то така перевірка провалюється, або проходить відповідно. Також на розсуд Майстра вирішується що з наслідками провалу/успіху стикається тільки персонаж, який це число викинув, або ж вся група.<br/>
Наприклад, якщо шукачі пригод йдуть по болоту, Майстер може попросити зробити групову перевірку Мудрості (Виживання), щоб побачити, чи зможуть персонажі обійти трясовини та інші природні небезпеки. Якщо досягне успіху як мінімум половина групи, успішні персонажі допомагають тим, хто не обійшов небезпечні місця. В іншому випадку вся група потрапляє в одну з небезпек.